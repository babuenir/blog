:title: இழந்தும் இருக்கும்
:author: பாபு சுபாஷ் சந்தர்
:slug: izhandhum-irukkum
:date: 2011-06-07
:summary: நட்பு மட்டுமே உலகில் எதிர்ப்பார்ப்பற்றது...
:category: Literature
:tags: நட்பு
:image: static/images/friendship.jpg

-----------------------------

நட்பு மட்டுமே உலகில் எதிர்ப்பார்ப்பற்றது...

|friends|

.. line-block::

  பத்திரமாய் சேகரித்து
  பெருமை பீற்றிய
  அஞ்சல் தலைகள்..
  ஆசையாய் கட்டி முடித்த
  கடற்கரை மணல் வீடு..
  புத்தகத்தில் பிரசவத்திற்காக
  காத்திருக்கும் மயிலிறகு..
  காக்கா கடி கடித்து
  பகிர்ந்து கொண்ட கமர்கட்டு..
  பனையோலையில் தாத்தா
  செய்து கொடுத்த காத்தாடி..
  இரவு முழுதும் நடந்தேறும்
  கண்ணாமூச்சி கச்சேரி..
  இப்படி தொலைந்து போன
  எத்தனையோ பால்யத்தில் இன்றும்;
  எப்பொழுதும் தோள் கொடுக்கும்
  தோழமை மட்டும் - நித்திரை
  கலையுமுன்னர் இன்னும் கொஞ்சம்
  நீளுகின்ற சுகமான கனவை போலே
  நித்தமும் வந்து நிற்கும்;
  எத்தனையோ இழந்தும் கூட கூட இருக்கும்!!

  -அன்பன் பாபு.

-----------------

.. |friends| image:: static/images/friendship.jpg
   :width: 500
