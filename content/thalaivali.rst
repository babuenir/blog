:title: தலைவலி
:author: பாபு சுபாஷ் சந்தர்
:slug: thalaivali
:date: 2009-11-04
:summary: நித்தமும் தலைவலி உண்டு!
:category: Literature
:tags: தலைவலி

-------------------------

நித்தமும் தலைவலி உண்டு!

.. line-block::

  புத்தம்புது காலைப்பொழுது
  துவங்கிய சிலமணிநேரங்களிலேயே
  குளித்து தலைதுவட்ட முடியாமல், விடாமல்
  பரபரக்கும் என் கடிகாரமுட்களை முந்திட
  விரைந்து விரைந்து வண்டியைக் கிளப்பி
  சாலையில் நின்றால் என்னைப்போலவெ
  முட்களைத் துரத்தும் மனிதமந்தை நடுவேநான்
  சகவண்டிகளின் புகையின் அற்புத மணத்திலும்
  அவை எழுப்பிய நாதகீத ஒலியிலும்
  ஒன்று சேர்ந்து நின்ற சுகத்திலும்
  அலுவலகக் குளிரூட்டப்பட்ட அறையில் நிகழும்
  உயிர்வளி கரிவளி மாயமந்திரக் காட்சியிலும்
  சீவனற்ற தேனாய் குளிர்நீரிலும்
  என்னைக் காட்டிலும் துரிதமாய்
  எனை வந்தடையும் துரித உணவிலும்
  மீண்டும் காலை முதல் நிகழ்ந்தயிவை
  பின்வரிசையாய் நிகழ்ந்து முடிந்திட
  அறிவியலின் இந்த மீறிய வளர்ச்சியில் திளைத்து
  திக்குமுக்காடி என்வீட்டு நாற்காலியில் வந்தமர்ந்தால்
  தலைவலி மட்டுமா வாராது???

  - அன்பன் பாபு.
