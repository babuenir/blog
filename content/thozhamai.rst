:title: தோழமை
:author: பாபு சுபாஷ் சந்தர்
:slug: thozhamai
:date: 2010-09-29
:summary: தோழன் / தோழி இல்லாதோர் உண்டோ உலகில்...
:category: Literature
:tags: தோழமை

-------------------------

தோழன் / தோழி இல்லாதோர் உண்டோ உலகில்...

.. line-block::

  ஒன்று முதல் ஐந்து வரை
  அறிவுடைய உலக உயிர்கள் கூட
  என்னைக் கேலி செய்த நிலை
  எனது நேற்றைய தனிமை நிலை
  பாலைவனச் சுடுமணலில் என்னால்
  நேற்றுவரை செருப்புடன் நடக்க முடியும் என்றால்
  இன்று என்னால் காலே கூட இல்லாமல் நடக்க முடியும்
  காற்றே இல்லாத கிரகத்தில் கூட
  எனக்கினி உயிர் போகாது -
  இருக்கைகள் அருகருகே அமைந்தும்
  பேசாத என் மௌனம் மாற்றிய நண்பன்
  எனக்கு உணவு இல்லை என்றால்
  இச்சகத்தயே அழிக்கப் புறப்படும்
  பாரதியாய் ஒரு தோழி
  என் கவலைகள் களைய
  துவண்டு விழுகையில் பூமித்தாய்க்குமுன்
  என்னைத் தாங்கிட
  என்னுடன் அமர்ந்து உணவு பகிர்ந்திட
  என் வளர்ச்சியில் என்னைக் காட்டிலும்
  பெருமிதம் கொண்டிட
  என் கைகோர்த்து சாலையில் நடந்திட
  என் முழுமையும் தெரியாது
  நட்பு பகர்ந்திட
  தோழமை கிடைத்த பின்
  நேற்றைய தினத்தை திரும்பிப் பார்க்கிறேன்
  நான் தனிமரம் அல்ல
  நட்பு இந்த தனிமரத்தை தோப்பாக்கி விட்டது
  காற்றோ இடிமழையோ எதுவரினும்
  சந்திக்கத் தயார் -
  தோழமை உடன் இருக்க!!!

  -அன்பன் பாபு
