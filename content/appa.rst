:title: அப்பா
:author: பாபு சுபாஷ் சந்தர்
:slug: appa
:date: 2010-10-11
:summary: அப்பாவைப் புரிந்து கொள்ள அப்பாவானால் தான் முடியும்...
:category: Literature
:tags: அப்பா
:image: static/images/father-son.jpg

-------------------------

அப்பாவைப் புரிந்து கொள்ள அப்பாவானால் தான் முடியும்...

|fatherson|

.. line-block::

  கைகளை பிசைந்து கொண்டு
       ஒருவரை ஒருவர் பார்த்து
  உள்ளே என்னைப் பிரசவிக்க
       ஓலமிடும் என் அன்னைக்காக
  கண்ணீர் விடும் என்பாட்டிகள் நிற்க
       பதட்டமாய் வேலைக்காகவும்
  வருத்தமாய் மனைவிக்காகவும் மனத்துள்ளேயே
       அழுது தவிக்கும் என் தந்தையை,
  தாயும் சேயும் சுகமே என்ற
       மருத்துவரின் வார்த்தை கேட்டு
  குதூகலத்தில் கூத்தாடும் மனத்தில்
       மின்னல் வெட்டியதாய் அன்னையையும்
  என்னையும் கண்டு பூரித்த தருணத்திலும்
       பள்ளியில் சேர்த்ததும் நான்
  வாங்கிக் காண்பித்த பரிசுச் சான்றிதழில்
       என் பெயரின் முன்னே, கர்வமாய் நிற்கையிலும்
  அவ்வப்போது என் அன்னை என்னை
       "அப்படியே அப்பாவப் போல" என்கையில்
  உதட்டோரம் மீசைக்குள் ஒழித்த முறுவலிலும்
        தான் கடந்த கடினமான நேரங்களைக் கதைகதையாய்
  என்னிடம் சொன்ன அந்த அசாதாரண இரவுகளிலும்
        அன்னையோடு சண்டை போட்டாலும்
  என்னைக் கண்டு மறைத்திடும் கண்ணியத்திலும்
        தூர தேசக் கல்விக்கு என்னை அனுப்பிவிட்டு
  அன்னை மட்டும் அறிந்த அவர் அழுகையிலும்
       தன் தந்தைக்கான இறுதிக்கடனுக்காக
  முதன்முதலாய் நான் கண்ட அவர் அழுகையிலும்
       அப்பாவை அப்பாவாய் உணர அப்பாவானால்  தான் முடியும்!

  -அன்பன் பாபு.

-----------------

.. |fatherson| image:: static/images/father-son.jpg
   :width: 800
