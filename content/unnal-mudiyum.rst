:title: உன்னால் முடியும்
:author: பாபு சுபாஷ் சந்தர்
:slug: unnal-mudiyum
:date: 2010-01-23
:summary: முயன்றால் முடியாதது உலகில் ஏதுமில்லை...
:category: Literature
:tags: முயற்சி

-------------------------

முயன்றால் முடியாதது உலகில் ஏதுமில்லை...

.. line-block::

  சுடுவதற்காக சூரியனை
  அரைநாள் காணாது
  முகம் சுளித்து
  திரும்பிக் கொள்ளும்
  உன் பூமியைப்போல்
  நீயும் இருந்துவிடாதே...
  காற்றுக்கரம் கொண்டு
  சூரியன் விலக்கிவிட்டாலும்
  மீண்டும் மீண்டும்
  போர் தொடுக்கும்
  மேகமாய் இரு...
  போர்கள் மறப்பதுண்டு
  பிறதோல்விகள் மறப்பதில்லை
  போர்க்களம் மாறிடலாம்
  காணும் போர்களது மறைவதில்லை...
  முப்பதே நாட்கள்தான்
  நிலவுக்கு ஒரு பிறவி
  வளர்ந்து தேய்ந்த பின்னும்
  மீண்டும் இரவில்
  முளைக்க மறப்பதில்லை...
  நேற்று பெய்த மழையில்
  முளைத்த காளானுக்குக்கூட
  போட்டியுண்டு பூமியிலே...
  காற்றடைத்த உன்கூட்டுக்குள்ளே
  நீ யாரென்று முதலில்
  கண்டுபிடி...
  வாழ்கையும் ஒருவகை
  பயணம் தானே
  மேடுபள்ளங்கள் இங்குமுண்டு
  பள்ளத்தில் இறங்கினால் தேங்கிவிடாதே...
  மேட்டில் ஏறினால் கலங்கிவிடாதே...
  உன்கண்களை இருக மூடிக்கொண்டு
  உலகமே இருண்டதாய் பூனைப்போல
  கதறுவதால் பயனெதும் வராது
  கண்களைத் திறந்து உலகைப்பார்
  உனக்கு வழித்துணை ஒளியுன்
  உள்ளத்தில் எரியுது
  நெருப்பாய் விடாது...
  அன்னாந்து ஆகாயம் உயரம்
  என்று எண்ணியிருந்தால்
  பறவைகளேதும் பறந்திருக்காது;
  தாமரை மலர்போல்
  நீர் தாண்டி ஆகாயம் உயரு
  சிரமம் தான் என்றாலும்
  முடியாது என்றிருந்தால்
  கேசத்தை கூட நம்மால்
  சுமந்திட முடியாது...
  சிறகுகள் வளர்த்துக் கொள்
  காற்றைக் கிழித்துக் கொண்டு
  உன் ஆகாயம் தாண்டி பற...
  மழைநீர்,
  மேகம் விட்டு
  நிலத்திற்கு வரும்வரை
  சுத்தமானது தான்
  சேரும் இடம் பொருத்துத்தான்
  சேறும், ஊற்று நீரும் உலகில்...
  நெருப்புக் குழம்புகள்
  எரிமலையை சுட்டுவிடாது...
  கரங்கள் உயர்த்த
  சூரியன் மறைந்துவிடாது...
  காகம் பறந்து
  வானத்தை கரைபடுத்திட முடியாது...
  இரு உயிர்மெய் சொல்லுனக்கு துணையிருக்க
  அதில் முதல் உயிர்மெய் மாறிவிட்ட சொல்லினை நீ
  ஈற்றெழுத்தை நெடிலாக்கி அழித்துவிடு!
  விதியை மதியெனும் தீயால் வென்றிடு என்றேன்.

  -அன்பன் பாபு.
