:title: கடமை
:author: பாபு சுபாஷ் சந்தர்
:slug: kadamai
:date: 2010-10-15
:summary: கடமையைச் செய்ய கடமைப் பட்டு கிடக்கும் அத்துனை நல்ல உள்ளங்களுக்கும்...
:category: Literature
:tags:
:image: static/images/clock-black-and-white.jpg

-------------------------

கடமையைச் செய்ய கடமைப் பட்டு கிடக்கும் அத்துனை நல்ல உள்ளங்களுக்கும்...

|clock|

.. _poem:
.. line-block::

  புலன்கள் எல்லாம்
        புனல்களாய் வந்த அனைத்தையும்
  வாரி குடித்திட
        வானம் போல் மனம்விரிய
  உள்ளங்கை ரேகைகளின்
        எண்ணிக்கை தாண்டியும் மனத்தின்
  எண்ண அலைகள் நெளிய
        பேருந்து சன்னலில் மாறும்
  காட்சிகளாய் மனத்திரை
        எண்ணற்ற காட்சிகளை திரையிட
  எங்கோ யாரோ
        எந்தன் பெயரை விளித்திட
  செவிமடுக்க நினைந்தும்
        ஏதோ தடுத்து நிறுத்திட
  புனல்களாய் திறந்த
        புலன்கள் நிறைந்து வழிய
  என்னுள் நான்
         என் பிம்பம் கண்டிட
  முதுகுத் தண்டினுள்
         ஒரு மின்னல் வெட்டிட
  நொடியில் காட்சிகள்
        அனைத்தும் ஓட்டம் நிறுத்திட
  இருள் வந்து
         என்னை சூழ நிசப்தம்;
  கண்டிராத இடத்தில்
         உடல் கிடப்பதை மனமுணர
  கண்கள் திறந்திட
         உலகம் இனிமையாய் காட்சியளிக்க
  நெடுநேரம் மனம்
          அதிலேயே நேரம் கழிக்க
  உலகம் விழையும்
         ஒருசெயல் வெண்மையாய் எழும்ப
  காட்சிகள் ஊடே
          கிரகம் கருந்திரை உரிக்க
  கடமை தவறியதாய்
         மனம் நினைக்க துவங்கிட
  தவறாமல் தன்
         கடமையை ஒலித்து முடித்து
  நின்று சிரித்தது
         என் கடிகார முட்கள்.

  -அன்பன் பாபு.

------------------------

.. |clock| image:: static/images/clock-black-and-white.jpg
   :width: 320
