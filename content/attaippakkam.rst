:title: அட்டைப் பக்கம்
:author: பாபு சுபாஷ் சந்தர்
:slug: attaippakkam
:date: 2010-05-23
:summary: மனித வாழ்க்கை வரலாறே இங்கு தானுள்ளது.
:category: Literature
:tags: வாழ்க்கை

--------------------------

மனித வாழ்க்கை வரலாறே இங்கு தானுள்ளது.

.. _poem:
.. line-block::

  எழுதி முடித்த கையேட்டின்
  அட்டைப் பக்கம் நான்,
  நீண்ட கோடுகள்,
  அழுந்தி அடித்த
  ஏதோவொரு வார்த்தை,
  பொம்மை வீடு,
  பறவையின் மூக்கு,
  விளக்கிச் சொன்னாலும்
  விளங்காத சித்திரம் நான்,
  தொடர்பில்லா சமயங்களின்
  முடிவிலா எண்ண
  அலைகளின் பிரதிபலிப்பு,
  கடமை பேசும்
  ஆசிரியரின் கோபம்,
  அருகில் இருக்கும்
  நண்பனின் சிரிப்பு,
  எட்ட நினைக்கும் - இலக்கின்
  கிட்டப் படைப்பு,
  நிகழ்கால நிதர்சனம்,
  இல்லாத கற்பனை,
  எதிர்கால கனவுகள் நான்,
  சுருங்கச் சொல்வதானால்
  ஒவ்வொரு மனிதனின்
  வாழ்க்கைச் சரித்திரம் - நான்!

  - அன்பன் பாபு.
