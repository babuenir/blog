:title: வடிகால்கள்
:author: பாபு சுபாஷ் சந்தர்
:slug: vadigalkal
:date: 2010-10-13
:summary: பொங்கிப் பொழியும் உணர்ச்சிகளின் வடிகால்கள் பலவிதம்...
:category: Literature
:tags: வடிகால்கள்

-------------------------

பொங்கிப் பொழியும் உணர்ச்சிகளின் வடிகால்கள் பலவிதம்...

.. _poem:
.. line-block::

  பொங்கி வரும் வெள்ளம்,
  தேங்கி நிற்கும் உபரி நீர்,
  ததும்பிப் பொழியும் அணையின் மிதப்பு,
  கோபம் கொப்பளிக்க ஊருக்குள் நுழையும் கடலின் சீற்றம்,
  இவைகளுக்கு சில சமயங்களிலும்,
  உள்ளம் வெதும்பி அவ்வப்போது,
  கள்ளக்கடத்தல் புரியும்,
  வெண்மையை உடுப்பில் மாத்திரம் காண்பிக்கும் குள்ளநரிகளைப் போல்
  பிறர்க் கண்களில் வீழ்ந்திடாது
  இண்டு இடுக்குகளிலும் சந்து பொந்துகளிலும் ஓடி ஒழிந்(த்)திடும்
  அந்நேர அழுகைகளுக்கும்,
  சொல்லவொண்ணா பூரிப்பில் மனம் மகிழ்ந்தும்,
  அதை மூன்றெழுத்தால் தடை போட்ட தமிழ்க்கிழவனால்
  உள்ளே தவித்துத் ததும்பும் மனத்தின்
  எண்ண அலைகளுக்கும்,
  எத்தனையோ சமயங்களில் வேண்டுமென்றே விரும்பி
  ஏற்றிடும் தனிமையில் யாரும் அறியாத
  எனக்கும் எனக்குமே ஏற்படும் உரையாடல் விளைவுகளுக்கும்,
  எங்கோ யாரோ யாருக்கோ விளைத்ததாய் கண்டும் காணாமல்
  யாருடைய வண்டியின் பணக்கார மிடுக்கிலோ,
  குடிமகன் என்ற சொல்லை தவறாக புரிந்து கொண்டவனின்
  ஏதோ ஒரு நாற்சக்கர வாகனத்திற்கு இறையனவனைக்
  கடந்து சென்றபோது ஏற்படும் வலிக்காகவும்
  தவறுகள் உள்ளேயும் வெளியேயும் கண்டுகண்டு
  மனம் திருத்த முயன்றுமுயன்று துவண்டு
  சூரியனாய் சுட்டெரிக்க எழும் எல்லா
  கோபங்களுக்கும், பலசமயங்களில் இவைஎனக்கு-
  நீருக்காக மணலை வெட்டி வழிசெய்யும்
  வடிகால்கள் காண்பீர் உலகத்தீரே!

  -அன்பன் பாபு.
