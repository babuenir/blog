:title: உறக்கம்
:author: பாபு சுபாஷ் சந்தர்
:slug: urakkam
:date: 2011-06-22
:summary: உறக்கமும் கனவுகளும் தான் நம்மை மீண்டும் மீண்டும் புதிதாய் பிறக்கச் செய்கின்றன...
:category: Literature
:tags: உறக்கம்

--------------------------

உறக்கமும் கனவுகளும் தான் நம்மை மீண்டும் மீண்டும் புதிதாய் பிறக்கச் செய்கின்றன...

|loner|

.. line-block::

  முகில்முகம் முகில்தனில் மூடியே முடங்கிட
  முழுநில வொளியினில் தனிமை கடந்திட
  உச்சிவரை எனக்கும் அவளுக்கும் இடையே
  உறுதியாய் நீண்டிட்ட மௌனம் உடைய
  செல்லிடை பேசியின் நல்லதோர் இசையினால்
  மென்மையாய் வருடிய மனம் போல்
  சுகத்தினில் எனக்கும் அவளுக்கும் இடையே
  ஒருவிழை காற்று மட்டும் சென்றிட
  முதல்மொழி எனக்காய் மறுமொழி அவளுக்காய்
  பிரித்து நானும் அவளும் பேசிட
  யாரும் அரவம் இல்லா நிசப்தஇருளில்
  ஆற்றுமணலில் எனக்கும் அவளுக்கும் இடையே
  ஆயிரம் வார்த்தைகளின் அர்த்தம் சொல்லிட
  காற்றில் பறந்து வந்த இலைகள்
  கால்கள் நீட்டி அமர்ந்து மடியில்
  விழுந்து மழலை மொழி பேசிட
  ஆனந்தம் எனக்கும் அவளுக்கும் இடையே
  ஆயிரம் வருடம் கழித்து சந்தித்த
  அரவம் இன்மை நீண்டு விடவே
  அறவே வீழ்ந்து கிடந்த கதிரவன்
  எங்கோ எனக்கும் அவளுக்கும் இடையே
  நீண்டு சென்றிருந்த காதலை பிரித்திட
  எழுந்தே வந்து விட்டேன் பிரிந்து அவளை
  இரவெனும் அழகை, கனவெனும் நிழலே...

  -அன்பன் பாபு.

----------

.. |loner| image:: static/images/dream.jpg
   :width: 500
