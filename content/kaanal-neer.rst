:title: கானல் நீர்
:author: பாபு சுபாஷ் சந்தர்
:slug: kaanal-neer
:date: 2010-02-18
:summary: நிலையற்ற வாழ்வில் எதைக்கண்டும் கானல் நீரென மயங்கிட வேண்டா.
:category: Literature
:tags: கானல் நீர்

----------------------

நிலையற்ற வாழ்வில் எதைக்கண்டும் கானல் நீரென மயங்கிட வேண்டா.

.. line-block::

  நேற்று விடியல் காணும் முன்னர்
  முன்தினம் நிகழ்ந்த ஒன்றை - மனம்
  அசைபோடத் துவங்கும் வேளை
  ஒன்றிலே புகுந்துச் சென்று
  மற்றொன்றில் நுழைந்து சிதைந்து
  மூவாயிரம் வருடம் நிகழ்ந்த ஒன்றை
  மூன்றே நிமிடம் அடங்கக் கண்டு
  ஏதோ நடந்ததென்று
  ஏதோ கண்டோமென்று
  ஏதோ நிகழவேண்டி
  ஏதோ செய்தோமென்று
  ஏதோ ஓரிடத்தை நோக்கி
  ஏதோ ஒருருவம் போலே
  கூட்டமாய் செல்லக் கண்டு
  ஏதுமே இலக்காய் கொள்ளா
  அம்புகள் போலே மாந்தர்
  கண்களே வாசல் என்ற
  ஆன்றோர்கள் சொல்லை விட்டு
  சுழல்வதை நிறுத்தா பூமிப்பந்தில்
  விசையிட்ட பந்துகள் போல்
  நில்லாது அடித்துச் சென்று
  எங்கேயோ எப்போதோ அடங்கிடும்
  மாயமாம் இவர்கள் காலம்
  ஆயினும் இவர்கள் ஞானம்
  உதிரம் உதிர்த்து
  உயிரை கொடுத்து
  உலகை நிமிர்த்திய
  உவகை கொள்ளும்
  எட்டப்பார்க்கின் செழுமை விளைத்து
  கிட்டப்பார்க்கின் வெம்மை தகித்திடும்
  இவர்கள் வாழ்வும்
  கானல் நீர்க் கோலமாமே!

  - அன்பன் பாபு.
