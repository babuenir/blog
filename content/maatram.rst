:title: மாற்றம்
:author: பாபு சுபாஷ் சந்தர்
:slug: maatram
:date: 2009-07-18
:summary: மாற்றம் ஒன்றே மாறாதவொன்று!
:category: Literature
:tags: மாற்றம்

-------------------------

மாற்றம் ஒன்றே மாறாதவொன்று!

.. _poem:
.. line-block::

  ஒரு நாளின் பொழுதுகளில்
  பிடித்தவை இரண்டு - ஒன்று,
  இரவு உறங்கும் போதும்
  மற்றயது இரவு
  விழித்திருக்கும் போதும்.
  இரண்டுமே சுகந்தரும்,
  சுதந்திரம் தரும்.
  இருளாக போராட்டம் நிறைந்த
  வாழ்வில் எதற்காக போராட்டமென்று
  அறியாது போராடும்;
  இந்த நிலையிலா மனித முகங்களும்
  மந்த புத்தியாய் - இவைகொண்ட குணங்களும்
  கந்தக ஓடையில் மூழ்கி வெந்திடும்
  அந்த வேளையை மனம் விரும்பும்
  எந்த சாயமும் அமிழ்த்தா கந்தைபோல்
  சிந்தை வெண்மை விடியலைக் கொள்ள
  வானத்தின் நீல(ள) அகலத்தை
  கண்சிமிட்டாது காணும் ஒருமையில்
  பார்த்ததும் இதழ்களால் மட்டுமே
  சிரித்துப்பேசும் மனிதக் கூட்டமாயல்லாது
  தனிமையில் தவிக்கும் தன்னட்புக்கு
  தோள்கொடு தோழனாய் நிலவினை
  இணையும் மேகக் கூட்டமும்
  விடியலை தேடியோடி இறப்பினிம்
  விடியல் தேடுதலை வாழையடிவாழையாய்
  சிந்ததிக்கும் விட்டுச்செல்லும் விட்டில்பூச்சிகள்
  இருள் சூழ்ந்திருக்க, ஆங்காங்கே
  கடமையைச் செய்துநிற்கும் மின்கம்பங்கள்
  நிரந்தரமின்மையை தினந்தினம் உணர்த்தும்
  வானத்தில் நிலவுச்சூரிய இடமாற்றம்
  இரவின் இறுதிக்காலடி மறையும்வரை
  கடக்கும் நடக்குமத்துனை நிகழ்வுகள்!
  நம்மைப் போலல்லாமல் கூட்டுறவை
  முழுதுணர்த்தும் காகப்பட்சிகளின் இசைக்கச்சேரியையும்
  மெல்லிய மழைத்துளிகளின் தேக்கம் மரக்கிளைகளிலும்
  புல்லிலும் இலைகளிலும் நின்று உலகைத்திருப்ப
  அந்த நொடிக்குமேல் மனம் தூங்கத்துடித்திட
  சிறிதும் விட்டுவிலக முயன்றிடாத கண் - மேலும்
  பல முப்பரிமாண கோனத்தை உலகுக்களித்திட
  ஒவ்வொரு அசைவையும் விசையையும் ரசித்திட
  எங்கோ ஏதோவொரு மனித முகம்
  இந்த அமைதி கலைத்திட - போராட்டம்
  தொடர்ந்தது மீண்டும் இந்நிகழ்வுகள் காண
  எதற்காக என்ற அறியாமையோ டல்லாது
  வாழ்வின் பகுதியை ரசித்ததொரு மனநிறைவோடு!!!

  - அன்பன் பாபு.
